---
title: Home
layout: default
---
<p>Lo strumento che si vuole realizzare servirà ad agevolare la creazione
di corpus digitali di testi di interesse storico-filologico e a
estrarre da questi stessi testi informazioni di carattere linguistico
e storico.</p>

<p>L'obbiettivo principale è minimizzare il lavoro ripetitivo. Per questo
è previsto che l'utente fornisca soltanto:
<ul>
<li> un insieme di testi senza tag; al più l'utente dovrà inserire
  dei separatori (spazi, segni di interpunzione, ecc.) e marker di
  formattazione (allineato a destra o sinistra, sottolineato, ecc.);</li>
<li> un insieme di regole con cui analizzare i testi;</li>
<li> altri dati necessari all'analisi o alla contestualizzazione
  (lemmari, collocazione e datazione dei testi, ecc.).</li>
</ul>
</p>

<p>Per l'inserimento sono previsti dei tool per agevolare i compiti
ripetitivi e per l'import e la conversione di dati preesistenti.</p>

<p>Inoltre il programma potrà utilizzare fonti esterne (dizionari,
database bibliografici, altri corpus, ecc.) e interagire con altri
tool di analisi e gestione di corpus. </p>

<!-- \myfig{Schema delle attività dell'utente.}{\input{immagini/ridotto.tex}}{fig:ridotto}

\myfig{Schema del funzionamento.}{\input{immagini/clotilde-schema.tex}}{fig:completo}
-->

<h2>Interfaccia utente</h2>

<p>L'interfaccia utente è composta di due parti, una di inserimento e una
di visualizzazione.</p>

<h3>Inserimento dati</h3>

<p>L'inserimento dati riguarda i testi, le regole e i dizionari inseriti
dall'utente, manualmente o con l'ausilio di altri tool.</p>

<p>Per l'inserimento di testi sono previste due modalità: </p>
<ul>
<li> <i>manuale</i>, in cui l'utente trascrive a mano il testo (o si
  avvale di un OCR e verifica l'output);</li>
<li> <i>importazione</i>, in cui appositi tool convertono testi già
  trascritti (ad esempio in formato html o odt o provenienti da altri
  corpus) e li inseriscono nel database.</li>
</ul>

<p>Anche per l'inserimento di metadati (collocazione, date, produttore,
ecc.) sono previste le due modalità manuale e importazione. </p>

<p>Per l'importazione sarà creata un interfaccia che consentirà di
supportare nuovi formati tramite plugin anche di terze parti.</p>

<p>Le regole grammaticali e i dizionari sono salvati nel database in un
formato utile al programma per l'analisi e uguale per tutte le lingue.</p>

<p>All'utente sono forniti dei tool di inserimento (specifici per ogni
lingua) per agevolarlo nell'operazione di data entry e di definizione
delle regole e per consentirgli di importare i dati in modo
massivo. Questi dati vengono poi convertiti nel formato voluto dal
programma.</p>

<p>Anche qui verrà creata un'interfaccia che consenta di sviluppare
plugin per supportare le diverse lingue o diversi criteri di
definizione delle regole.</p>

<h3>Visualizzazione ed estrazione dei dati</h3>

<p>La visualizzazione riguarderà, di base, gli oggetti ricavati
dall'analisi, quindi:</p>

<ul>
<li> testi analizzati e taggati;</li>
<li> regole verificate e glossari;</li>
<li> informazioni ricavate dai documenti, di tipo enciclopedico o
  quantitativo.</li>
</ul>

<p>Sarà comunque possibile aggiungere dei moduli per personalizzare la
visualizzazione e l'estrazione.</p>

<p>Sempre tramite plugin sarà possibile esportare i dati anche in formati
adatti ad essere utilizzati con altri tool.</p>

<h2>Interfaccia verso l'esterno</h2>

<p>In un'ottica di riuso, il programma sarà in grado di ricercare
autonomamente informazioni, per esempio in dizionari online, su
Wikipedia, in database bibliografici, in progetti opendata, ecc.</p>

<p>Inoltre potrà interfacciarsi con tool esistenti di terze per parti sia
per lo scambio di dati che per demandare l'esecuzione di alcune
analisi.</p>

<h2>Motore interno</h2>

<p>Internamente, il programma è composto di due parti: un database e un
motore di analisi. </p>

<p>Il database contiene i dati forniti dall'utente (dizionari, regole,
testi e metadati), e le strutture di appoggio dei moduli di analisi
del programma (cache, tabelle intermedie, ecc.).</p>

<p>Il motore di analisi è composto da moduli indipendenti di analisi,
pensati come filtri in cascata. Possono essere di tre tipi:</p>
<ul>
<li> di analisi morfologico-sintattica basati su regole grammaticali:
  per compiere l'analisi applicano le regole impostate dall'utente in
  modo deterministico;</li>
<li> di analisi morfologico-sintattica basati su dati statistici e
  algoritmi adattativi: eseguono l'analisi cercando di individuare
  delle regole in base a quanto appreso in precedenza;</li>
<li> di analisi semantico-pragmatica: estraggono informazioni di tipo
  enciclopedico (luoghi citati, persone, identificazione di eventi,
  ecc.) o di tipo quantitativo, cercando di comprendere l'argomento e
  di inserirlo in un contesto.</li>
</ul>

<p>L'utente potrà scegliere quali moduli inserire o escludere per il tipo
di analisi che gli interessa. I moduli potranno essere aggiunti come
plugin di terze parti sia come componenti creati ad hoc, sia come
interfacce verso tool esterni.</p>

